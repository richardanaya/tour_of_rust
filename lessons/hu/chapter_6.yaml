- title: 6. Fejezet - Szövegek
  content_markdown: >
    Most hogy már értjük, hogy is kezeli a Rust memóriát, készen állunk arra, hogy a nyelv
    szövegkezeléséről is részletesen beszélhessünk.

    A Rust nagy figyelmet fordít a byte szinten előforduló és a nemzetközi szövegek által okozott
    problémák kezelésére, melyek sokszor figyelmen kívül vannak hagyva más programozási
    nyelvekben. Ezek korrigálására a Rust robusztus eszközökkel rendelkezik.
- title: Beágyazott szövegek
  content_markdown: >
    Az ilyen szövegek mindig Unicode kódolásúak.

    A típusuk `&'static str`:

    * A `&` azt jelöli, hogy egy memóriában található helyre mutatunk, a `mut` hiánya pedig, hogy ez
      egy megváltoztathatatlan érték.

    * A `'static` jelöli, hogy a szöveg a program futásának egésze alatt elérhető számunkra (sose
      drop-ol).

    * Az `str` pedig azt jelenti, hogy ez az érték egy olyan bájt-szekvencia, ami mindig érvényes
      **utf-8** bájtokat tartalmaz.

    Hogyan érinti ez a memóriát:

    * A fordító az ilyen szövegeket majdnem mindig az adatmemóriába fogja helyezni.
  code: >-
    https://play.rust-lang.org/?version=stable&mode=debug&edition=2018&code=fn%20main()%20%7B%0A%20%20%20%20let%20a%3A%20%26'static%20str%20%3D%20%22hi%20%F0%9F%A6%80%22%3B%0A%20%20%20%20println!(%22%7B%7D%20%7B%7D%22%2C%20a%2C%20a.len())%3B%0A%7D%0A
- title: Mi is az az utf-8?
  content_markdown: |
    Ahogy egyre több nyelvet kezdtünk használni a számítógépeken, hirtelen szükségessé vált, hogy több
    karaktert tudjunk reprezentálni, mint arra az ASCII képes volt (mely 1 byteon tárolt a
    karaktereket, így összesen 256 különböző betűt megengedve).

    Az **utf-8** egy új formátum, ami 1-4 bájt közötti hosszal rendelkezik karakterenként, ezzel
    lényegesen megnövelve, hány karaktert is képes reprezentálni. Mivel a gyakori, ASCII-ban is
    előforduló karakterek itt is egy bájton vannak reprezentálva, ezért a kódolás ne pazarolja a
    helyet fölöslegesen. Ugyanakkor, a változó hossz iatt így már nem lehet egyszerűen lekérni a
    szöveg egyes karaktereit (O(1) időben) azzal, hogy a szövegbe indexelünk (pl.: `szövegem[3]`),
    hisz könnyen meglehet, hogy mindegyik bájt más hosszúságú, így az indexelt karakter lehet nem is
    ott van, ahol a program keresné. Ehelyett a megoldás az, hogy végigiterálunk a szövegen, amíg a
    keresett karaktert el nem érjük (O(n) időben.

    Ferris: "Csak örülni tudok, hogy az **utf-8** segítségével a víz alatti barátaim képei
    megjelenhetnek!"

    <span class=\"emoji\">\U0001F420\U0001F419\U0001F41F\U0001F42C\U0001F40B</span>
- title: Escape-elt karakterek
  content_markdown: >

    Van pár karakter amit nehéz vizuálisan reprezentálni, ezért ezekre úgynevezett **escape
    code**-okat (kikerülési kódokat) alkalmazunk, amikkel szimbólumokra cserélhetjük ezeket a
    karaktereket.

    A Rust a már C-ben is megszokott escape code-okat támogatja:

    * `\n` - újsor

    * `\r` - kurzor a sor elejére

    * `\t` - tab

    * `\\` - rep-jel / visszaper

    * `\0` - null karakter

    * `\'` - aposztrof

    Az ilyen szimbólumok teljes listáját [itt](https://doc.rust-lang.org/reference/tokens.html) találod angolul.
  code: >-
    https://play.rust-lang.org/?version=stable&mode=debug&edition=2018&code=fn%20main()%20%7B%0A%20%20%20%20let%20a%3A%20%26%27static%20str%20%3D%20%22Ferris%20says%3A%5Ct%5C%22hello%5C%22%22%3B%0A%20%20%20%20println!(%22%7B%7D%22%2Ca)%3B%0A%7D%0A
- title: Többsoros beágyazott szövegek
  content_markdown: |
    A Rust nyelv szövegei alapból többsorosak.

    Ha szükséges egy `\` jelet tehetsz a sor végére, mely esetén nem kerül sortörés a szövegbe.
  code: >-
    https://play.rust-lang.org/?version=stable&mode=debug&edition=2018&code=fn%20main()%20%7B%0A%20%20%20%20let%20haiku%3A%20%26'static%20str%20%3D%20%22%0A%20%20%20%20%20%20%20%20I%20write%2C%20erase%2C%20rewrite%0A%20%20%20%20%20%20%20%20Erase%20again%2C%20and%20then%0A%20%20%20%20%20%20%20%20A%20poppy%20blooms.%0A%20%20%20%20%20%20%20%20-%20Katsushika%20Hokusai%22%3B%0A%20%20%20%20println!(%22%7B%7D%22%2C%20haiku)%3B%0A%20%20%20%20%0A%20%20%20%20%0A%20%20%20%20println!(%22hello%20%5C%0A%20%20%20%20world%22)%20%2F%2F%20notice%20that%20the%20spacing%20before%20w%20is%20ignored%0A%7D%0A
- title: Nyers beágyazott szövegek
  content_markdown: >
    Az úgynevezett raw string-ek (nyers szövegek) lehetővé teszik számunkra, hogy a fordító
    bármiféle átalakítás nélkül értelmezze a szövegünk. Egy ilyet a következő módon tudunk
    készíteni:

    `r#"Ide jön a szöveg"#`

    Ezt használva bátran írhatunk olyan karaktereket és szimbólumokat, amiknek egyéb esetben más
    jelentése vagy hatása volna, mint például az idézőjelek vagy az előbb említett escape code-ok.
  code: >-
    https://play.rust-lang.org/?version=stable&mode=debug&edition=2018&code=fn%20main()%20%7B%0A%20%20%20%20let%20a%3A%20%26'static%20str%20%3D%20r%23%22%0A%20%20%20%20%20%20%20%20%3Cdiv%20class%3D%22advice%22%3E%0A%20%20%20%20%20%20%20%20%20%20%20%20Raw%20strings%20are%20useful%20for%20some%20situations.%0A%20%20%20%20%20%20%20%20%3C%2Fdiv%3E%0A%20%20%20%20%20%20%20%20%22%23%3B%0A%20%20%20%20println!(%22%7B%7D%22%2C%20a)%3B%0A%7D%0A
- title: Fájlokból betöltött beágyazott szövegek
  content_markdown: >
    Ha egy nagyon nagy szöveget szeretnél a programodban elhelyezni, érdemes lehet az `include_str!`
    macrot alkalmaznod, amivel egy fájl szövegét tudod egy-az-egyben bemásolni egy változóba.

    ```rust
    let 00_html = include_str!("00_en.html");
    ```
- title: Szöveg szeletek
  content_markdown: >
    A string slice (szöveg szelet) egy memóriában lévő, csak érvényes utf-8 értékeket tartalmazó
    bájtszekvenciára mutató referencia.

    Egy `str`-ből készült slice-nál is teljesülnie kell ezeknek a feltételeknek.

    A `&str` gyakran használt metódusai:

    * `len` - A szöveg hosszát adja meg bájtokban (**nem** azt, hogy hány karakter van benne!)

    * `starts_with`/`ends_with` - Ellenőrizni lehet velük, hogy a szöveg egy bizonyos módon kezdődik
      vagy végződik-e.

    * `is_empty` - Igaz, ha `len` == 0.

    * `find` - Megpróbálja megkeresni az első előfordulását a megadott paraméternek a szövegben,
      majd ennek indexével tér vissza egy `Option<usize` képében. Ha nem talál ilyet, a visszatérési
      érték None.
  code: >-
    https://play.rust-lang.org/?version=stable&mode=debug&edition=2018&code=fn%20main()%20%7B%0A%20%20%20%20let%20a%20%3D%20%22hi%20%F0%9F%A6%80%22%3B%0A%20%20%20%20println!(%22%7B%7D%22%2C%20a.len())%3B%0A%20%20%20%20let%20first_word%20%3D%20%26a%5B0..2%5D%3B%0A%20%20%20%20let%20second_word%20%3D%20%26a%5B3..7%5D%3B%0A%20%20%20%20%2F%2F%20let%20half_crab%20%3D%20%26a%5B3..5%5D%3B%20FAILS%0A%20%20%20%20%2F%2F%20Rust%20does%20not%20accept%20slices%20of%20invalid%20unicode%20characters%0A%20%20%20%20println!(%22%7B%7D%20%7B%7D%22%2C%20first_word%2C%20second_word)%3B%0A%7D%0A
- title: Char-ok
  content_markdown: >
    Mivel az Unicode használata igencsak nehéz, a Rust lehetőséget ad arra, hogy egy utf-8
    bájtszekvenciát `char` típusú vektorként kérjünk le.

    Az ilyen `char`-ok mindig 4 bájtosak, így a belőlük összeállított vektorba könnyű indexelni.
  code: >-
    https://play.rust-lang.org/?version=stable&mode=debug&edition=2018&code=fn%20main()%20%7B%0A%20%20%20%20%2F%2F%20collect%20the%20characters%20as%20a%20vector%20of%20char%0A%20%20%20%20let%20chars%20%3D%20%22hi%20%F0%9F%A6%80%22.chars().collect%3A%3A%3CVec%3Cchar%3E%3E()%3B%0A%20%20%20%20println!(%22%7B%7D%22%2C%20chars.len())%3B%20%2F%2F%20should%20be%204%0A%20%20%20%20%2F%2F%20since%20chars%20are%204%20bytes%20we%20can%20convert%20to%20u32%0A%20%20%20%20println!(%22%7B%7D%22%2C%20chars%5B3%5D%20as%20u32)%3B%0A%7D%0A
- title: String-ek
  content_markdown: >

    A **String** egy olyan struct, ami egy kupacmemórián tárolt utf-8 bájtszekvenciát
    birtokol. Mivel a kupacon van tárolva, így a beágyazott szövegekkel ellentétben meg lehet
    hosszabbítani, át lehet alakítani, stb.

    Gyakran használt metódusok:

    * `push_str` - A szöveg végéhez illeszti a paraméterként átadott utf-8 bájtokat.

    * `replace` - Kicserél egy megadott utf-8 szekvenciát egy másikra.

    * `to_lowercase`/`to_uppercase` - Kisbetűssé vagy nagybetűssé alakítja a szöveget.

    * `trim` - A szöveg végi helykihagyásokat (space, tab) vágja le.

    Amikor a String drop-ol, az általa birtokolt memória is felszabadításra kerül.

    Bár a String rendelkezik a `+` operátorral, ami egy `&str`-t illeszt a végére majd visszaadja az
    újonnan meghosszabbodott szöveget, de ez sajnos sokkal kevésbé ergonomikus, mint az elsőre
    tűnhet.
  code: >-
    https://play.rust-lang.org/?version=stable&mode=debug&edition=2018&code=fn%20main()%20%7B%0A%20%20%20%20let%20mut%20helloworld%20%3D%20String%3A%3Afrom(%22hello%22)%3B%0A%20%20%20%20helloworld.push_str(%22%20world%22)%3B%0A%20%20%20%20helloworld%20%3D%20helloworld%20%2B%20%22!%22%3B%0A%20%20%20%20println!(%22%7B%7D%22%2C%20helloworld)%3B%0A%7D%0A
- title: Szöveg mint funkció-paraméter
  content_markdown: >
    A beágyazott és egyéb szövegek általában szeletek formájában kerülnek átadásra a
    függvényeknek. Ez nagy rugalmasságot biztosít anélkül, hogy a szöveg birtoklását át kéne adni.
  code: >-
    https://play.rust-lang.org/?version=stable&mode=debug&edition=2018&code=fn%20say_it_loud(msg%3A%26str)%7B%0A%20%20%20%20println!(%22%7B%7D!!!%22%2Cmsg.to_string().to_uppercase())%3B%0A%7D%0A%0Afn%20main()%20%7B%0A%20%20%20%20%2F%2F%20say_it_loud%20can%20borrow%20%26%27static%20str%20as%20a%20%26str%0A%20%20%20%20say_it_loud(%22hello%22)%3B%0A%20%20%20%20%2F%2F%20say_it_loud%20can%20also%20borrow%20String%20as%20a%20%26str%0A%20%20%20%20say_it_loud(%26String%3A%3Afrom(%22goodbye%22))%3B%0A%7D%0A
- title: Szövegek építése
  content_markdown: |
    A `concat` és `join` két egyszerű, de erőteljes módszer arra, hogy szövegeket építsünk.
  code: >-
    https://play.rust-lang.org/?version=stable&mode=debug&edition=2018&code=fn%20main()%20%7B%0A%20%20%20%20let%20helloworld%20%3D%20%5B%22hello%22%2C%20%22%20%22%2C%20%22world%22%2C%20%22!%22%5D.concat()%3B%0A%20%20%20%20let%20abc%20%3D%20%5B%22a%22%2C%20%22b%22%2C%20%22c%22%5D.join(%22%2C%22)%3B%0A%20%20%20%20println!(%22%7B%7D%22%2C%20helloworld)%3B%0A%20%20%20%20println!(%22%7B%7D%22%2Cabc)%3B%0A%7D%0A
- title: Szövegek formázása
  content_markdown: >
    A `format!` macro használatával egy paraméterezett szöveget hozhatunk létre, amiben meg vannak
    hova és milyen módon kell értékeknek kerülnie. Az ilyen "lyukak" elhelyezésére a `{}`-t
    használjuk a szövegben.

    A `format!` ugyanúgy használja a paraméterezett szövegeket, mint a már megszokott `println!`.

    Ez a függvény túlságosan sokat tud ahhoz, hogy a *Rust-túra* keretei között ennél jobban
    átnézzük, de érdemes átolvasni az [angol nyelvű dokumentációt](https://doc.rust-lang.org/std/fmt/)
    a témával kapcsolatban.
  code: >-
    https://play.rust-lang.org/?version=stable&mode=debug&edition=2018&code=fn%20main()%20%7B%0A%20%20%20%20let%20a%20%3D%2042%3B%0A%20%20%20%20let%20f%20%3D%20format!(%22secret%20to%20life%3A%20%7B%7D%22%2Ca)%3B%0A%20%20%20%20println!(%22%7B%7D%22%2Cf)%3B%0A%7D%0A
- title: Szövegek átalakítása
  content_markdown: |
    Sokféle típus átalakítható szöveggé a `to_string` metódus segítségével.

    A generikus `parse` függvény pedig a szövegeket alakítja más típusú értékekké
    (pl. számokká). Ennek a visszatérési értéke egy `Result`, mivel ha átalakíthatatlan értékre
    hívjuk meg, hibát dobhat.
  code: >-
    https://play.rust-lang.org/?version=stable&mode=debug&edition=2018&code=fn%20main()%20-%3E%20Result%3C()%2C%20std%3A%3Anum%3A%3AParseIntError%3E%20%7B%0A%20%20%20%20let%20a%20%3D%2042%3B%0A%20%20%20%20let%20a_string%20%3D%20a.to_string()%3B%0A%20%20%20%20let%20b%20%3D%20a_string.parse%3A%3A%3Ci32%3E()%3F%3B%0A%20%20%20%20println!(%22%7B%7D%20%7B%7D%22%2C%20a%2C%20b)%3B%0A%20%20%20%20Ok(())%0A%7D%0A
- title: 6. Fejezet - Konklúzió
  content_markdown: >
    Most már ismered a szövegek alapjait! A Unicode miatt kicsit nehézkes a velük való munka, de az
    alapkönyvtár épp ezért sok olyan funkcióval rendelkezik, ami megkönnyíti ezt.

    Egészen eddig a Rust nyelv a procedúrális paradigmához releváns részeivel foglalkoztunk csak
    (tehát, hogy mit tudnak a függvények meg az adatok), de épp ideje, hogy beszéljünk a
    tulajdonságokról és a Rust objektum-orientált paradigmája által nyújtott lehetőségekről.